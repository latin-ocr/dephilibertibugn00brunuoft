PARS Ι

DE BUGNONII VITA

Gujas fuerit Bugnonius ipse tradidit, qui nomini cognomen
Matisconensem saepissime addidit, et ab oppido Matiscone se

, oriundum non semel memoravit, ne quis videlicet malevolus

extra pomoerium inclytae urbis tantum virum natum esse
suspicaretur. Cum autem, qui parentes fuerint, tacuerit,
magnam dubitationem habet, quod Arcelin temere scripsit de
genere nostri, eum domus illius nobilissimae partem atque
heredem fuisse, ex qua nonnulli ad summosvconsulatus honores
in urbe sua pervenerunt (l).

Cant-ior Gloria, utqui saepius de hereditate litigantes audie-
rit, compertumque habeat similitudinem nominum nihil de
cognatione testari, nihil aliud quam conjicit eum cum illo
Claudio Bugnonio cognatum fuisse qui bis inter scabinos Matis-
conenses anno Domini cmmxxxv et cimoxmx electus est (2).

Ego vero conjecturam novam in re vetustate obruta non
interponam, cum, chartis Matisconensibus minore, fateor,
spe quam cura evolutis, nulla de hac domo documenta afferre
possim, imo contra, ut vere dicam, ex hac investigatione novus
scrupulus animo injectus sit.

(1) Ceterum nostrum Claudium idem nuncupat. V. Indicat. lieraldique e
genealogique du Maconnais p. 73.

(2) Hic est illius Claudii cursus honorum, quem ex regestis Bernardi resti-
tuere licet τ Echevin 15261535; electenr du tour 1535: eclievin 1549, 1351 ·, elec-
teur du tour 1550. Obiit ante annum cmromv, nam in tabulis censuum
anni cmmmv et cmmnv. de vidua ejus mentio fit (Arch, Matisc. CC. 13, 1⁰ 4 et 7).

1

